¹ o

 

totidem authenticas constitutiones sive Latinas sive Graecas ab initio
habuerit, quam tamen vetustissimam collectionis formam Graeci No·
venarum codices non ita religiose expresserint, cum propter Latinae
linguae per Orientem inscitiam et non usum Latinarum Novellarum
partim ex huius collectionis serie eiecerint, partim his, quae apud Atha-
nasium Theodorumque habentur, legum epitomis per-nutaverint. . Ab
hac opinione nec Bienerus discessit neque recentiores Novellarum
editores dimoveri se passi sunt, quorum vel novissimus — Osen·
briiggen dico — non tantum in Gontiana ista Latina Graecis per-
miscendi et ad numeros, qui in collectione CLXVIII. Novellarum
habentur, redigendi ratione acquiescendum putavit, verum etiam usque
adeo processit, ut Graecas illas Latinarum Novellarum epitomas,
quas vel Contius retinuerat, abiiciendas et ab editionis limine remo-
vendas curaret, motus scilicet Bieneri verbis, qui hisce epitomis in nova
Novellarum editione adornanda sic demum locum> fore dixisset, si
qui plenam huius collectionis imaginem referre mallet. In quo nec
viri docti sententiam assecutus videtur esse, et hanc collectionis sor-
mam, quae nulla fuit, editione expressit sua.

Ex his, quae adhuc disputavimus, satis apparet, causam plane
esse nullam, quare Latinas Iustiniani Novellas iu collectione CLXVIII.
Novellarum ab initio fuisse credamus eosque, qui alia omnia censeant,
Antonii Contii, qui Iacobi Cniacii consilium non cepisset, errore de-
ceptos ad istam opinionem pervenisse. Quam tamen ut plenius refu·
temus, ad historiam Novellarum paullo altius descendendum erit. At-
que Iustiniani quidem temporibus authenticam Novellarum collectio·
nem ab ipso imperatore promulgatam fuisse plane nullam (id, quod
Bienerus 1) observavit) Iohannes scholasticus in praefatione collectio-
nis, quae LXXXVII. capitulis coirstat‚ auctor est satis idoneus ²).
Itaque cum singulae Novellae constitutiones per magistratuum scrinia
dispersae haberentur, Ictorum fuit, dispersa legum membra colligere
et in uno corp—ore referre, quod quidem a Stephano Anonymoque quo·
dam scriptore, unde lulianus antecessor sua deduxit, videmus factum

1) L. c. p. 38— 50.
2) Apud Heimbach ’Λνεκδότων tom. 11. p. 208.

