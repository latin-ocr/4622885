· 4

meris absolutis exemplaribuS, quae ficticiae istius collecti-onis quasi si-
mulacrum referant, habendas esse, sed harum originem ad recentiora
tempora referendam, cum, qni in Graecas Iustiniani eiusque successo-
rum constitutiones incidissent, ad eum, qui in Theodori Syntomo ha-
betur, ordinem, quicquid invenerant, componere satis. haberent, Latinis
tamen horum imperatorum constitutionibus, si quae in isto ‚Theodori
libro commemorarentur, quas plane non attigerant, omissis, aut
certe Graecis, quae apud Athanasium Theodorumque inveniuntur, epi-
tomis in Latinarum constitutionum locum suffectis3 in quo tamen qui
utrasque collectiones composuerint, alius aliam viam ingressus esse
reperitur, cnm eius, quae Venetiis habetur, collectionis compilator nihil
quicquam prius antiquiusve haberet, quarn ut has, quae Iustiniani sunt,
constitutiones contexeret solas, reliquis, quae Iustino Tiberioque acceptae
referuntur, itemque edictis praefectorum praetorio plane omissis3 ille autem,
qui Florentinam collectionem confecit, quod Theodorus Hermopolitanus in
Syntomo componendo ceperat consilium, pressius sequendum ratus, omnes,
quarum is scriptor epitomas confecisset, Novellas constitutiones sive
Iustiniani sunt sive Iustini sive Tiberii, adiectis et praefectorum prae·
torio formis, quas Theodorus recepisset, conglutinandas et ad eum, qui
apud Theodorum habetur, ordinem componendas putaret.

Ac primum quidem, si de causis quaeritur, quamobrem Graecarum
Novellarum corpus centum sexaginta octo authenticis exemplaribus ab
initio constitisse credamus, nihil quicquam cogitanti occurrit mihi, nisi
inveteratus ille error, quern istam opinionem qui sequuntur, si eripi
sibi patiantur, non dubito, quin praeiudicata opinione se teneri ingenue
confessuri sint ad unum omnes, Cum Gregorius Haloander
anno p. Chr. natum MDXXXL et Henricus Scrimgerus anno
MDLVIII. Graecarum Novellaruui contextum publici iuris facerent, sin-
gularum constitutionum componendarum ordinandarumque rationem ad co-
dicum, quibus usi sunt, fidem non usque adeo expresserunt, ut non
aliquando a librorum manu exaratorum auctoritate recedendum sibi esse
putaverint. ld Ι acobus Cuiacius cum animadvertisset, in adornanda
Novellarum expositione, quae anno MDLXIX primum prodiit, id egit,
ut certum rubricarum indicem, quem sequeretur, anquireret, cumque ’
in Reginae bibliotheca perscrutanda in eum Novellarum‘ codicem, quem

